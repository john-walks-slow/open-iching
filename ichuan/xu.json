{
  "iching__3": "有天地，然后万物生焉。盈天地之间者惟万物，故受之以屯。屯者，盈也。屯者，物之始生也。",
  "iching__4": "物生必蒙，故受之以蒙。蒙者，蒙也。物之稚也。",
  "iching__5": "物稚不可不养也，故受之以需。需者，饮食之道也。",
  "iching__6": "饮食必有讼，故受之以讼。",
  "iching__7": "讼必有众起，故受之以师。师者，众也。",
  "iching__8": "众必有所比，故受之以比。比者，比也。",
  "iching__9": "比必有所畜，故受之以小畜。",
  "iching__10": "物畜然后有礼，故受之以履。履者，礼也。",
  "iching__11": "履而泰，然后安，故受之以泰。",
  "iching__13": "物不可以终否，故受之以同人。",
  "iching__14": "与人同者，物必归焉，故受之以大有。",
  "iching__15": "有大者不可以盈，故受之以谦。",
  "iching__16": "有大而能谦必豫，故受之以豫。",
  "iching__17": "豫必有随，故受之以随。",
  "iching__18": "以喜随人者必有事，故受之以蛊。",
  "iching__19": "蛊者，事也。有事而后可大，故受之以临。",
  "iching__20": "临者，大也。物大然后可观，故受之以观。",
  "iching__21": "可观而后有所合，故受之以噬嗑。嗑者，合也。",
  "iching__22": "嗑者，合也。物不可以苟合而已，故受之以贲。贲者，饰也。",
  "iching__23": "贲者，饰也。致饰然后亨则尽矣，故受之以剥。剥者，剥也。",
  "iching__24": "物不可以终尽，剥穷上反下，故受之以复。",
  "iching__25": "复则无妄矣，故受之以无妄。",
  "iching__26": "有无妄然后可畜，故受之以大畜。",
  "iching__27": "物畜然后可养，故受之以颐。",
  "iching__28": "颐者，养也。不养则不可动，故受之以大过。",
  "iching__29": "物不可以终过，故受之以坎。坎者，陷也。",
  "iching__30": "坎者，陷也。陷必有所丽，故受之以离。离者，丽也。",
  "iching__31": "有天地然后有万物，有万物然后有男女，有男女然后有夫妇，有夫妇然后有父子，有父子然后有君臣，有君臣然后有上下，有上下然后礼义有所错。",
  "iching__33": "恒者，久也。物不可以久居其所，故受之以遁。遁者，退也。",
  "iching__34": "遁者，退也。物不可以终遁，故受之以大壮。",
  "iching__35": "物不可以终壮，故受之以晋。晋者，进也。",
  "iching__36": "晋者，进也。进必有所伤，故受之以明夷。夷者，伤也。",
  "iching__37": "夷者，伤也。伤于外者必反其家，故受之以家人。",
  "iching__38": "家道穷必乖，故受之以睽。睽者，乖也。",
  "iching__39": "睽者，乖也。乖必有难，故受之以蹇。蹇者，难也。",
  "iching__40": "蹇者，难也。物不可以终难，故受之以解。",
  "iching__41": "解者，缓也。缓必有所失，故受之以损。",
  "iching__42": "损而不已必益，故受之以益。",
  "iching__43": "益而不已必决，故受之以夬。夬者，决也。",
  "iching__44": "夬者，决也。决必有遇，故受之以姤，姤者，遇也。",
  "iching__45": "姤者，遇也。物相遇而后聚，故受之以萃。萃者，聚也。",
  "iching__46": "萃者，聚也。聚而上者谓之升，故受之以升。",
  "iching__47": "升而不已必困，故受之以困。",
  "iching__48": "困乎上者必反下，故受之以井。",
  "iching__49": "井道不可不革，故受之以革。",
  "iching__50": "革物者莫若鼎，故受之以鼎。",
  "iching__51": "主器者莫若长子，故受之以震。",
  "iching__52": "震者，动也。物不可以终动，止之，故受之以艮。艮者，止也。",
  "iching__53": "艮者，止也。物不可以终止，故受之以渐。渐者，进也。",
  "iching__54": "渐者，进也。进必有所归，故受之以归妹。",
  "iching__55": "得其所归者必大，故受之以丰。",
  "iching__56": "丰者，大也。穷大者必失其居，故受之以旅。",
  "iching__57": "旅而无所容，故受之以巽。巽者，入也。",
  "iching__58": "巽者，入也。入而后说之，故受之以兑。兑者，说也。",
  "iching__59": "兑者，说也。说而后散之，故受之以涣。",
  "iching__60": "涣者，离也。物不可以终离，故受之以节。",
  "iching__61": "节而信之，故受之以中孚。",
  "iching__62": "有其信者必行之，故受之以小过。",
  "iching__63": "有过者物必济，故受之以既济。",
  "iching__64": "物不可穷也，故受之以未济终焉。"
}